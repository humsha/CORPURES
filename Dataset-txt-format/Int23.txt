Title:
بدلتے ماڈل بمقابلہ دیرپا مشینیں
Date:3 اکتوبر 2015
Link:http://www.bbc.com/urdu/world/2015/10/151002_marks_miele_sq
وہ جرمنی کی گھریلو مصنوعات تیار کرنے کرنے والی کمپنی میلی کے چیف ایگزیکٹو ہیں۔ اُن کے پاس نگرانی کرنے کے لیے فیکٹریاں ہیں، اجلاسوں میں شریک ہونا ، اور قیمتوں کے تعین کی حکمت عملی پر تبادلہ خیال کرنا ان کا معمول کا کام ہے لیکن آج انھیں برطانیہ سے میلی کے ایک صارف کا خط موصول ہوا ہے جس میں صارف نے اپنے ویکیوم کلینر کے حصے کی تبدیلی کے بارے میں معلوم کرنے کی درخواست کی ہے۔ مارکس اُن کی مدد کرنے کے لیے بے قرار ہیں۔
لیکن ویکیوم کلینر چھ سال پہلے ٹوٹا تھا اور وہ اُس وقت بھی تقریباً 30 سال پرانا ہوچکا تھا۔ مارکس کا خیال ہے کہ وہ اپنی کپمنی کے گودام میں ویکیوم کلینر کے ٹوٹے ہوئے دروازے کا متبادل تلاش کرسکتے ہیں، لیکن بد قسمتی سے اُس رنگ میں نہیں جو مذکورہ صارف کو چاہیے۔

یہ واضح نہیں ہے کہ وہ یہ تفصیل اپنی ہچکچاہٹ دور کرنے کے لیے بیان کررہے ہیں یا اس بات کی وضاحت کے لیے کر رہے ہیں کہ ان کی کمپنی اپنی مصنوعات کو ہر وقت درست حالت میں رکھنا چاہتی ہے۔
لیکن یہ ایک ایسی حکمت عملی ہے کہ جس کا احساس میلی جیسی بڑی کپمنیاں کم ہی کرتی ہیں، مثلاً اگر چاہے تو میلی کم دیرپا مصنوعات بنا کر زیادہ پیسے بنا سکتی ہے۔
لیکن مارکس کا کہنا ہے وہ اِس طرح سے نہیں سوچتے ہیں۔
اُنھوں نے کہا ہے کہ ’ ہرصارف اپنی چیزوں کو ہرروز تبدیل نہیں کرنا چاہتا ہے‘۔
خوش قسمتی سے میلی کمپنی صرف ویکیوم کلینر ہی نہیں فروخت کرتی۔ اگر صارف اُن کے ویکیوم کلینر سے متاثر ہو تو وہ کپمنی کی کپڑے دھونے کی مشین، کپڑے سکھانے کی مشین، کوکر یا کافی مشین خریدنے کے لیے ان کے ہاں واپس آسکتا ہے۔

مارکس کا کہنا ہے کہ ’ لوگ اکثر اپنا موبائل فون یا شاید ٹی وی سیٹ تبدیل کرنے کو پسند کرتے ہیں لیکن کپڑے دھونے یا سکھانے کی مشین تبدیل نہیں کرتے۔ اگرچہ ہم تبدیلیوں کے بازار میں کاروبار کر رہے ہیں لیکن اس کے باوجود ہم دیرپا اور اچھی مشینیں ہی بناتے ہیں‘۔
یہ وہ حکمت عملی ہے جس کا تعلق جرمنی کی صنعت ترقی سے ہے جس میں عام استعمال کی چیزوں سے لیکر صنعتی مشینیں تک شامل ہیں۔ اس حکمت عملی کے مطابق اگر آپ معیاری مصنوعات بناتے ہیں تو طویل مدت کی کاروباری دوڑ میں آپ صارف سے جیت جاتے ہیں۔
اِس حقیقت کے باوجود کہ میلی کی مخصوص مشینوں کی قیمت عام مارکیٹ کے مقابلے میں دو گناہ ہے، اِس کی فروخت میں ہر سال اضافہ ہو رہا ہے۔

لیکن حالیہ رجحانات کے باعث صارفین کے لیے اِس کے ساتھ چلنا اور اِس کی مصنوعات کو رکھنا مشکل ہوگیا ہے۔
بالکل اُسی طرح جیسے بی ایم ڈبلیو چلانا یا ہرمیس کے بیگ رکھنا، کچن کی مصنوعات تیزی سے لوگوں کا شوق بنتی جارہی ہیں، آپ اِس کا الزام مشہور باورچیوں کو یا آیے روز کچن کی بحالی کو دے سکتے ہیں۔
جدید ٹیکنالوجی کی خصوصیات ہمارے فون سے منتقل ہو کر ہمارے گھر پہنچ گئی ہیں اور مشینیں جو ماضی میں محض کام کے لیے استعمال ہوتی تھی اب فیشن بن چکی ہیں۔
مقابلہ بڑھ رہا ہے، جرمنی کی دونوں بڑے برانڈ، یعنی ’بوش‘ اور ’سیمنز‘ اور مشرقِ بعید کے ممالک کے ’سامسنگ‘ جیسے برانڈ دولت مند صارفین کو اپنی جانب کھینچ رہے ہیں۔، لیکن اس سے انکار نہیں کیا جا سکتا کہ جرمنی کے علاوہ باقی دنیا کی کمپنیاں صارفین کو جو مصنوعات پیش کر رہے ہیں ان میں ایسی خصوصیات یا فیچرز شامل ہوتے ہیں جنہیں گاہے بگاہے اپ گریڈ کرنے کی ضرورت پڑتی ہے۔

لیکن اصل میں کم قیمت والے برانڈز کا معیار بلند ہو رہا ہے کیونکہ ایسا محسوس ہو رہا ہے کہ ان کی صنوعات مسلسل گر رہی ہیں اور اِنھیں تبدیل کرنے کی ضرورت ہے۔
تاہم ’جی ایف کے‘ کے اینتھونی ولیمز کا کہنا ہے کہ یہ رجحانات اصل میں پائداری کو بہتر بنانے کے لیے ہیں۔
اُن کا کہنا تھا کہ’اِن علامات سے لگتا ہے کہ صنعتکار سرمایہ کاری کر رہے ہیں تا کہ مصنوعات کے معیار کو مزید بہتر بنایا جا سکے‘۔
لیکن مارکس نے اِن خطرات کے سامنے سرجھکانے سے انکار کردیا ہے۔
اُس وقت جب اُن کے دادا نے کمپنی کی پہلی کپڑے دھونے کی مشین تیار کی تھی اُن کی حکمت عملی صرف پائیداری تھی۔
مارکس نےایک عملی مظاہر کیا اور ایک یورو کا سکہ اور ہتھوڑی اُٹھائی اور اُس کے ساتھ نئے برانڈ کی کپڑے دھونے کی مشین کے سامنے جاکر اُس پر ضرب لگائی، اُنھوں نے ازراہ مذاق کہا کہ کہ یہ ابھی بھی سخت ہے اور اس نے مشین کی سطح پر کوئی نشان بھی نہیں چھوڑا ہے۔
میلی کے ہیڈکواٹر میں کپڑے دھونے کی مشین مسلسل چلتی رہتی ہے تا کہ اِس کو چیک کیا جاسکے کہ آیا یہ مشین 20 سال چل سکتی ہے یا نہیں۔

فیکٹری میں چہل قدمی کے دوران ہم نے دیکھا کہ ملازمین خواتین کے نائلون کے موزوں کو زور زور سے رگڑ رہے تھے تا کہ یہ دیکھا جا سکے کہ یہ موزوں کتنے دیرپا ہیں۔
میلی کے ہاں سخت کوالٹی کنٹرول کی ریڑھ کی ہڈی اِس قسم کے کاموں کو جاری اور برقرار رکھنا ہے۔
مارکس کا کہنا ہے کہ ’ ہماری زیادہ تر پیداوار جرمنی میں مرکوز ہے تقریباً 90 فیصد سے بھی زیادہ‘۔
’ہماری اپنی کمپنی میں معیار کو کنٹرول کرنا واقعی بہت آسان ہے کیونکہ ہم اپنے ہی لوگوں سے بات کررہے ہوتے ہیں اور اگر کوئی چیز خراب ہوتی ہے تو اِس پر فوری ردعمل دیتے ہیں‘۔
میلی کواِس سے بات سے کوئی غرض نہیں ہے کہ سستی مشین بنائی جائے۔
ابھی تک انتظامیہ شراکت داروں کی جانب سے پیداوار کو بیرون ملک منتقل کرنے کے لیے کسی دباؤ میں نہیں آئی ہے، یا اس بارے میں بھی کہ مصنوعات کو غیر معیاری اور سستا کرکے صارفین کو اپنی جانب کھینچا جائے، کیونکہ اِس کمپنی کو اِبھی بھی وہی دو خاندان چلارہے ہیں جنھوں نے اِس کی بنیاد رکھی ہے۔
مارکس نے اپنے کردار کو شریک چیف اگزیکٹیو رائین ہارڈ زنکن سے بالکل الگ رکھا ہے، رائین ہارڈ زنکن کمپنی کے دوسرے اصل بانی کے پوتے ہیں۔
زنکن کا کہنا ہے کہ مارکس کی لگن اُن کو اتنی دور تک ساتھ لے آئی ہے۔
’اگر دو حصہ داروں کو آغاز سے اِس بات کا علم ہو کہ وہ ایسے شادی کے بندھن میں بندھے ہیں جس میں کبھی طلاق نہیں ہو سکتی کیونکہ اگر وہ علحیدہ ہوئے تو کمپنی ختم ہو جائے گی اور یہ بات کافی مددگار ثابت ہوئی‘۔
زنکن کا کہنا ہے کہ 24 سال سے وہ کمپنی کے ہر انتظامی معاملے میں شامل رہے ہیں اور ان کے ہاں ہر فیصلہ متفقہ طور پر کیا جاتا ہے۔
’ ہماری کہانی جرمن انجینئرنگ کے کمال کی کہانی ہے‘۔