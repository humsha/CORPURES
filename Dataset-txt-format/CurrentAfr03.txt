Title:
افغان طالبان کے نئے امیر مذاکرات کے حامی مگر امارات پر گرفت پہلی ترجیح 
Date:
Link: http://www.bbc.com/urdu
اسلام آباد ( حزیفہ رحمان ) تحریک طالبان افغانستان کے نۓ امیر ملا اختر منصور مذاکرات کے حامی ہیں مگر فوری مزاکرات شروع کرنے گریز کریں گے. افغان حکومت اور طالبان کے درمیان مذاکرات کے امکانات معدوم ہو چکے ہیں. ملا اختر منصور کی پہلی ترجیح امارات اسلامیہ افغانستان پر اپنی گرفت مضبوط کرنا اور طالبان کے ناراض دھڑوں کو منانا ہو گا. افغان طالبان کو متحد کرنا اور ملا اختر منصور کا بڑا امتحان ہو گا. سابق امیر ملا عمر امیر المومنین کے لقب کے مالک تھے. ملا اختر منصور کو ابھی تک امیر المومنین کا لقب نہیں دیا گیا.ذرائع نے روزنامہ جنگ کو بتایا ہے کہ امارات اسلامیہ افغانستان کے نۓ امیر ملا اختر منصور سابق امیر ملا عمر کے انتہائی قریبی تصور کئے جاتے تھے. اور پانچ سال قبل ملا عبدالغنی کی کراچی سے گرفتاری کے بعد انھیں ملا عمر کا نائب صدر مقرر کیا گیا تھا اور اس دوران طالبان کی رہبر و شوریٰ کا قائم مقام سربراہ بھی ملا اختر منصور کو بنایا گیا تھا. مگر ملا اختر کی ماضی میں بھی بہت سے دھڑوں نے مخالفت کی تھی اور اب بھی انہیں طالبان کے اندر سے ہی مخالفت کا سامنا ہے اس لئے ملا اختر منصور مذاکرات کے حامی ہونے کے باوجود بھی مذاکرات کرنے کی کوشش نہیں کریں گے. افغان طالبان کے ذرائع کے مطابق اگر ملا اختر مذاکراتی عمل کو جاری رکھتے تو اس کا کوئی فائدہ حاصل نہ ہو پاتا. کیونکہ مذاکرات کے پہلے دور میں شرط رکھی گئی تھی کہ شدت پسند کاروائیاں طالبان کے تمام گروہوں کو ترک کرنا ہو گی. مگر ملا اختر منصور کے لئے انتہائی مشکل ہے کہ وہ تمام طالبان کو جنگ بندی کے لیے قائل کر سکیں. افغان طالبان کے ذرائع کا کہنا تھا کہ ملا اختر منصور کی ترجیح ہو گی کہ طالبان کے تمام دھڑوں کو متحد کر کے مذاکرات کی طرف جایا جاۓ۔