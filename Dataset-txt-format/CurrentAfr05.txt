Title:
ایگزیکٹ اسکینڈل، ایف ائی اے نے مزید تفصیلات عدالت میں جمع کرا دیںجعلی ڈگری کی آمدن سے خریدی جانے والی جائیداد اور گاڑیوں کو  مقدمے سے منسلک کرنے کی اجازت طلب ایگزیکٹ کا مرکزی دفتر، ابراھیم حیدری کے پلاٹ پر تعمیر شدہ بلڈنگ، ڈیفنس کے 8 پلاٹ اور فلیٹ بھی درج ایک پر آسائش کشتی، ہاکس بے کے تین پلاٹس اور 2500 گز کا بیچ ریز آرٹ بھی فہرست میں شامل ہیں
Date:
Link: http://www.bbc.com/urdu
کراچی ( اسٹاف رپورٹر ) وفاقی تحقیقاتی ادارے نے ایگزیکٹ کمپنی کے جعلی ڈگری کاروبار سے حاصل ہونے والی آمدنی سے خریدی جانے والی تمام جائیداد ، گاڑیوں کو مقدمے سے منسلک کرنے کے لئے عدالت سے رجوع کر لیا۔ ذرائع کے مطابق ایف آئی اے نے کراچی کی مقامی عدالت ڈسٹرک جج (جنوبی ) میں ایگزیکٹ کمپنی کے جعلی ڈگری کاروبار سے خریدی گئی زمینوں اور گاڑیوں کی تفصیلات جمع کرا دی. ذرائع نے بتایا کہ ایف آئی اے نے عدالت سے درخواست نمبر 15/16 کے ذریعے انٹی منی لانڈرنگ علیحدہ ضمنی چالان کی تفصیلات کے متعلق آگاہ کرتے ہوۓ شق 8 کے ذریعے ایگزیکٹ کی آمدنی سے خریدی گئی جائیداد اور گاڑیوں کی تفصیلات جمع کرائی ہیں. جس میں ایگزیکٹ کمپنی کے سی ای او شعیب شیخ، سی ای او وقاص عتیق سمیت دیگر کا بھی ذکر دیا گیا. ایف آئی اے کی تحقیقات میں ایگزیکٹ کمپنی کی جائیداد میں ایگزیکٹ کا مرکزی دفتر اور ابراھیم حیدری کے پلاٹ پر تعمیر کردہ بلڈنگ بھی فہرست میں موجود ہیں. ذرائع نے بتایا کہ منسلک فہرست میں ڈیفنس کراچی میں مختلف سائز کے 8 پلاٹ اور ایک فلیٹ بھی شامل ہیں. ایف ای اے کی پیش کی جانے والی فہرست کے مطابق آمدن سے ڈیفنس میں ہزار گز کے دو بنگلے، 500 گز کے دو بنگلے، ڈیفنس فیز8 میں 45 ایکڑ اراضی، اور فیز 7 میں ایگزیکٹ کے نام پر 5 ایکڑ سے زائد کا پلاٹ بھی خریدا گیا. ذرائع کے مطابق کراچی کے فیز 6 میں 800 گز کا ایک پلاٹ اور اسلام آباد کا ایگزیکٹ دفتر بھی فہرست کا حصہ ہے. ذرائع نے بتایا کہ ہاکس بے کراچی میں 250 گز کے 3 پلاٹس اور 2500 گز کا بیچ ریز آرٹ بھی فہرست میں شامل ہیں. ذرائع نے بتایا کہ ایف آئی نے ایگزیکٹ کے جعلی ڈگری کاروبار سے حاصل ہونے والی آمدنی سے ایک پر آسائش کشتی اور سینکڑوں گاڑیوں کو بھی مقدمے منسلک طلب کی گئی ہے۔