Title:
ٹیکس چور انٹی منی لانڈرنگ ایکٹ کے تحت فوری گرفتار ہو نگے،  ترجمان ایف بی آر
Date: 
Link: http://www.bbc.com/urdu
اسلام آباد  ( حنیف خالد ) ایف بی آر کے سینئر ممبران لینڈ ریور نیو( پالیسی)و ترجمان شاہد حسین اسد نے اعلان کیا ہے کہ 10 لاکھ روپے سے زیادہ ٹیکس چوری کرنے والوں کو انٹی منی لانڈرنگ ایکٹ کے تحت فوری گرفتار کر کے اسے 10 سال قید با مشقت کی سزا دینے کا فیصلہ کر لیا گیا ہے. اس کے لئے انٹی منی لانڈرنگ ایکٹ میں ترمیم کی جا رہی ہیں. یہ ترمیمی بل وفاقی حکومت نے تیار کر لیا ہے پارلیمنٹ کی منظوری کے بعد فوری نافذ کر رہی ہے، ان ترمیم میں ٹیکس چوری کو (PREDICATE  OFFENCE) پر یڈی کیٹ اوفینس قرار دینے کی تجویز ہے جس کے مطابق اگر کوئی بھی شخص 10 لاکھ روپے سے زیادہ ٹیکس چوری کا مرتکب پایا گیا تو اس کے خلاف انٹی منی لانڈرنگ ایکٹ کے تحت قانون حرکت میں آ جاۓ گا جس کی سزا  10 سال قید با مشقت سے بھی زیادہ ہے. وہ جمعرات کی شب جنگ کو خصوصی انٹرویو دے رہے تھے. ایف بی آر کے ترجمان نے کہا کہ ایسے تمام لوگ جو بینکوں کے زریعے بھاری رقوم کا لین دین کرتے ہیں اور ٹیکس گوشوارے جمع نہیں کراتے وہ انٹی منی لانڈرنگ ایکٹ کی زد میں آ سکتے ہیں۔ ٹیکس چوری کو پہلے انٹی منی لانڈرنگ کے تحت سخت سزا نہیں مل سکتی تھی. اب نئی ترمیم کے ذریعے ٹیکس چور کو انٹی منی لانڈرنگ ایکٹ کے تحت گرفتار کر لیا جاۓ گا اور انٹی منی لانڈرنگ ایکٹ کے تحت 10 قید با مشقت کی سزا دی جا سکے گی اور اس پر بھاری جرمانے عائد ہوں گے . جنگ کو معلوم ہوا ہے کہ فی الحال حکومت نان فائیلر کے بینک انسٹرومنٹس پر 0.3 فیصد ٹیکس کی بات کر رہی ہے مگر آئندہ چل کر بینک انٹرومنٹس جو نان  فائیلر کے ہوں گے اس پر ایف بی آر 35 فیصد ٹیکس وصول کرنے کا مجاز ہو گا .
