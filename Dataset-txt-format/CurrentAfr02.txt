Title:
افغان امن مذاکرات میں پاکستان اپنا تعمیری کردار ادا کرتا رہے، امریکہ 
Date:
Link: http://www.bbc.com/urdu
واشنگٹن( آن لائن ) امریکہ کا کہنا ہے کہ طالبان کو چاہیے کہ وہ افغان حکومت کی مذاکرات کی پیشکش قبول کرتے ہوۓ قانونی طور پر ملک کے سیاسی نظام کا حصہ بنیں۔ طالبان کے پاس یہ سب سے بہتر موقع ہے کہ وہ قیام امن کے لئے افغان حکومت سے بات چیت کریں ۔ افغان حکومت اور طالبان کے درمیان مذاکرات میں پاکستان نے بہت معاونت کی ہے اور امریکہ چاہتا ہے امن مذاکرات میں پاکستان اپنا تعمیری کردار ادا کرتا رہے۔ امریکی محکمہ خارجہ کے ترجمان مارک ٹونز نے ملا عمر کی ہلاکت کے بعد مذاکرات کے مستقبل پر بات کرتے ہوۓ کہا کہ اس وقت طالبان کے پاس سنہری موقع ہے کہ وہ قیام امن کی کوششوں میں افغان حکومت کا ساتھ دیں۔ دفتر خارجہ میں یومیہ بریفنگ کے دوران ترجمان مارک ٹونز نے افغان حکومت اور طالبان کے درمیان امن مذاکرات ملتوی ہونے کے بارے میں کہا کہ ہمارے خیال میں یہ مصالحت کے لئے سب سے بہتر وقت ہے اور اسے ایک اہم موقع سمجتھے ہوۓ آگے بڑھنا چاہیے۔ امریکی محکمہ خارجہ کے ترجمان نے کہا کہ افغان حکومت اور طالبان کے درمیان مذاکرات کے درمیان پاکستان نے بہت معاونت کی ہے اور امریکہ چاہتا ہے کہ امن میں مذاکرات میں پاکستان اپنا تعمیری کردار ادا کرتا رہے۔ انہوں نے کہا کہ اب یہ فیصلہ طالبان نے کرنا ہے کہ انہیں افغانوں کے ساتھ جنگ کو جاری رکھتے ہوۓ اپنے ملک کو نقصان پہنچانا ہے یا پھر افغانستان میں امن کے لئے اپنا کردار ادا کرنا ہے۔ ترجمان مارک ٹونز نے طالبان کے نئے امیر اختر منصور اور ملا عمر کے بیٹے کے درمیان اختلافات کی خبروں سے لا علمی کا اظہار کیا ہے ۔ انہوں نے کہا کہ امریکہ افغانستان میں شدت پسند تنظیم دولت اسلامیہ خطے کے لئے خطرہ نہ بن جاۓ۔