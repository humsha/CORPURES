Title:
الیکشن کمیشن کے سیکٹری شیر افگن کو سائیڈ لائن کر دیا گیا 
Date: 
Link: http://www.bbc.com/urdu
اسلام آباد (طارق بٹ ) الیکشن آف کمیشن پاکستان کے ایک اڈیشنل سیکٹری جو مئی 2013 کے عام انتخابات کے انعقاد کے موقع پر کمیشن میں ریڑھ کی ہڈی کی حیثیت رکھتے تھے اب انھیں عدالتی کمیشن کی رپورٹ آنے کے بعد سائیڈ لائن کر دیا گیا ہے۔ شیر افگن ایک عرصہ سے ڈاریکٹر جنرل الیکشن کی حیثیت سے خدمات انجام دے رہے تھے اب انھیں الیکشن کمیشن میں ٹریننگ کا سر براہ بنا دیا گیا ہے۔ عدالتی کمیشن کی رپورٹ آنے کے بعد تحریک انصاف کے سر براہ عمران خان نے الیکشن کمیشن کے ارکان سے مستعفیٰ ہونے کا مطالبہ کیا تھا تاہم ارکان مستعفیٰ تو نہ ہوۓ لیکن اہم انتظامی تبدیلیاں کر دی گئی ہیں۔ الیکشن کمیشن نے نۓ اڈیشنل سیکٹری کے لیے اکاونٹس گروپ کے فدا محمّد کی سفارش کی اور ان کا تقرر دو سال کے لئے ڈیپو ٹیشن پر کیا گیا ہے۔ انھیں انتخابات کا انچارج بنایا گیا ہے، ایک ریٹائرڈ برگیڈیر گشتہ تین ماہ سے انتظامی نگراں کی حیثیت سے کام کر رہے ہیں ۔ عدالتی کمیشن کی رپورٹ پر عملدار آمد کیلئے الیکشن کمیشن نے پلاننگ، ٹریننگ، کو آردیشن اور مانیٹرنگ کے لئے چار کمیٹیاں تشکیل دی ہے۔ عدالتی کمیشن میں جرح کے دوران شیر افگن نے تحریک انصاف کے وکیل عبدالحفیظ پیر زادہ کے سوال پر بتایا تھا کہ انتخابات کے دوران ان کے فرائض میں انتحابی فہرستوں اور ضابطہ اخلاق کی تیاری، انتخابی حلقوں کی تشکیل نو، سیاسی جماعتوں کو انتخابی نشانات الٹا کیا جانا اور عوامی نمائندگی ایکٹ 1976 کے تحت ریٹرنگ اور ڈپٹی ریٹرنگ افسران وغیرہ کا تقرر کرنا شامل تھا۔ مقناطیسی سیاسی کے حوالے سے انہوں نے بتایا کہ یہ پی سی ایس آئی آر نے تیار کی۔ انہوں نے کہا کہ انتخابات کے روز الیکشن کمیشن کو بڑی تعداد میں شکایات ملیں جنھیں متعلقہ ذمہ دار انتظامی افسر نے نمٹایا۔ انہوں نے کہا کہ الیکشن کمیشن نے عدالتی کمشن رپورٹ میں نشان زدہ خامیوں اور کمزوریوں کو مد نظر رکھتے ہوۓ عمومی انتظامی خاکہ پیر کو الیکشن کمیشن کے سامنے پیش کیا یہ بھی کہا گیا ہے کہ الیکشن کمیشن میں انتظامی ردبدل کیا جاۓ گا جس کے تحت ہر افسر کو مخصوص ذمہ داری سونپی جاۓ گی ۔ ہر افسر ہر کوئی کام نہیں کرے گا بلکہ ادارے میں ہر کام کے خاص ماہرین کی ضرورت ہے۔