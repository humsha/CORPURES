Title:
ملا عمر کی موت چھپانے کے لئے علماء کرام سے فتویٰ لیا تھا، عہدیدار افغان طالبان شوریٰ
Date:
Link: http://www.bbc.com/urdu
کابل( آن لائن ) افغان طالبان شوریٰ نے امیر المومنین ملا عمر کی موت چھپانے کے لئے علماء کرام سے فتویٰ لیا تھا۔ ملا عمر کی ہلاکت افغان طالبان کے لئے بڑا دھچکا تھی2013،  میں ملا عمر کی ہلاکت کی خبر منظر عام پر آ جاتی تو افغان میں جاری جہاد کو نقصان پہنچنےکا خطرہ تھا۔ ملا عمر کی تدفین خفیہ مقام پر ہوئی، خفیہ مقام کو منظر عام پر لانے کا فیصلہ نۓ امیر المونین ملا اختر منصور کریں گے۔ غیر ملکی خبر رساں ادارے کے مطابق افغان طالبان شوریٰ کےعہد یدار نے بتایا کہ امیر المونین ملا عمر افغان طالبان کا بڑا اثاثہ تھے ان کی موت نہ صرف ہمارے لئے بلکہ افغانستان اور پاکستان کے طالبان کے لئے بڑا سانحہ تھا۔ عہدیدار نے نے مزید بتایا کہ ملا عمر کی تدفین افغان سرحدی علاقے ضلع نو زداد کے گاؤں نذبی میں کی گئی۔ نمازجنازہ میں طالبان شوریٰ کے چند طالبان رہنماؤں اور ملا عمر کے لواحقین نے شرکت کی ، ملا عمر کی موت کی خبر کو چھپانے کے لئے افغان طالبان شوریٰ نے علماء کرام سے فتویٰ لیا تھا جس کا مقصد افغان جہاد کو نقصان سے بچانا تھا۔ اس لیے افغان عوام کے ساتھ ساتھ افغان طالبان سیاسی شوریٰ کو بھی اس خبر سے لا علم رکھا گیا۔ 2013 میں ملا عمر کی موت کے بعد تمام معاملات اور فیصلے افغان طالبان شوریٰ کی مشاورت سےچلاےجا رہے تھے۔ جس میں نۓ امیر المونین ملا اختر منصور تمام امور کی نگرانی خود کر رہے تھے۔ برطانوی نشریاتی ادارے کی رپورٹ کے بعد افغان طالبان شوریٰ نے فیصلہ کیا کہ یہ موقع ہے کہ ملا عمر کی موت کی خبر کی تصدیق کر کے نۓ امیر کا اعلان کیا جاۓ۔ عہدیدار نے مزید بتایا کہ ملا عمر کی تدفین افغان سرحدی علاقے خفیہ مقام پر کی گئی ہے، افغان طالبان شوریٰ کے عھدیداروں کے علاوہ کسی کو اس خفیہ مقام تک جانے کی رسائی حاصل نہیں ہے ۔ اس خفیہ مقام کو منظر عام پر لانے کے لئے نۓ امیر المونین ملا اختر منصور کے حتمی فیصلے کے منتظر ہیں۔